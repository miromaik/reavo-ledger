Servicevoorwaarden
De Servicevoorwaarden in een andere taal tonen: English en Nederlands
Wat staat er in deze Voorwaarden?
Deze index is bedoeld om u de weg te wijzen in onze Servicevoorwaarden ('Voorwaarden'). Hopelijk is dit een bruikbare gids. Het is echter belangrijk dat u de Voorwaarden volledig leest.
Welkom op YouTube
In deze sectie wordt onze relatie met u omschreven. De sectie bevat een beschrijving van de Service, definieert onze Overeenkomst en benoemt uw serviceverlener.
Wie mag de Service gebruiken?
In deze sectie worden bepaalde vereisten voor het gebruik van de Service beschreven en worden verschillende gebruikerscategorieën gedefinieerd.
Uw gebruik van de Service
In deze sectie worden uw rechten met betrekking tot het gebruik van de Service uitgelegd en wordt aangegeven welke voorwaarden van toepassing zijn op uw gebruik van de Service. Ook wordt uitgelegd hoe we wijzigingen in de Service aanbrengen.
Uw Content en gedrag
Deze sectie geldt voor gebruikers die Content aan de Service leveren. We leggen uit wat de reikwijdte is van de rechten die u verleent door uw Content te uploaden en dat u ermee akkoord gaat om niets te uploaden dat inbreuk maakt op de rechten van anderen.
Opschorting en beëindiging van accounts
In deze sectie wordt uitgelegd hoe u en YouTube deze relatie kunnen beëindigen.
Over de software in onze Service
Deze sectie bevat meer informatie over de software in onze Service.
Andere juridische voorwaarden
Deze sectie bevat onze serviceverplichting aan u. Verder wordt hier uitgelegd dat er zaken zijn waar we niet verantwoordelijk voor zijn.
Over deze Overeenkomst
Deze sectie bevat belangrijke aanvullende informatie over ons contract, zoals wat u kunt verwachten als we deze Voorwaarden moeten wijzigen en welk recht van toepassing is op de Voorwaarden.
Servicevoorwaarden
Gedateerd: 5 januari 2022
SERVICEVOORWAARDEN
Welkom op YouTube
Inleiding
Bedankt voor uw gebruik van het YouTube-platform en de producten, services en functies die we voor u beschikbaar stellen als onderdeel van het platform (gezamenlijk de 'Service').
Onze Service
Met de Service kunt u video's en andere content ontdekken, bekijken en delen; het biedt ook een forum waar mensen over de hele wereld contact met elkaar leggen, zich informeren en anderen inspireren. De Service is een distributieplatform voor creators van originele content en voor adverteerders, hoe groot of klein ook. In ons Helpcentrum bieden we uitgebreide informatie over onze producten en het gebruik ervan. U vindt hier meer informatie over onder andere YouTube Kids, het YouTube-partnerprogramma en betaalde lidmaatschappen en aankopen op YouTube. U leest er ook alles over wat u met content kunt doen op andere apparaten, zoals uw televisie, uw gamingconsole en zelfs uw Google Home.
Aanbieder van de Service
De entiteit die de Service aanbiedt in de Europese Economische Ruimte en Zwitserland is Google Ireland Limited, een onderneming naar Iers recht (registratienummer 368047), gevestigd te Gordon House, Barrow Street, Dublin 4, Ierland (hierna aangeduid als 'YouTube', 'we', 'wij', 'ons' of 'onze'). Wanneer in deze voorwaarden naar de 'Aangesloten entiteiten' van YouTube wordt verwezen, worden hiermee de overige bedrijven binnen de bedrijfsgroep Alphabet Inc. bedoeld.
Toepasselijke voorwaarden
Deze voorwaarden, de Communityrichtlijnen van YouTube en de regels voor Beleid, veiligheid en auteursrecht (gezamenlijk de 'Overeenkomst') zijn van toepassing op uw gebruik van de Service. Uw Overeenkomst met ons omvat ook het Advertentiebeleid op YouTube als u de Service van advertenties of sponsoring voorziet of als u betaalde promoties verwerkt in uw Content.
Lees deze Overeenkomst zorgvuldig door en zorg dat u de inhoud ervan begrijpt. Als u de Overeenkomst niet begrijpt of niet akkoord gaat met een bepaald onderdeel ervan, mag u de Service niet gebruiken.
Wie mag de Service gebruiken?
Minimumleeftijd
U mag de Service gebruiken als u ten minste 16 jaar bent; kinderen van alle leeftijden mogen de Service en YouTube Kids gebruiken (indien beschikbaar) als dit door een ouder of voogd wordt mogelijk gemaakt.
Toestemming van ouder of voogd
Als u jonger dan 18 jaar bent, moet u toestemming van een ouder of voogd hebben om de Service te mogen gebruiken. Lees deze Overeenkomst samen met de ouder of voogd door.
Als u ouder of voogd bent van een gebruiker die jonger dan 18 jaar is en u uw kind toestemming geeft voor het gebruik van de Service, bent u gebonden aan de voorwaarden van deze Overeenkomst en verantwoordelijk voor de activiteiten van uw kind binnen de Service. Tools en informatiebronnen voor het beheer van de YouTube-gebruikservaring van uw gezin (inclusief informatie over hoe een kind jonger dan 16 jaar de Service en YouTube Kids kan gebruiken) vindt u in ons Helpcentrum en via de Family Link van Google.
Bedrijven
Als u de Service namens een bedrijf of organisatie gebruikt, bevestigt u dat u gemachtigd bent om namens die entiteit te handelen en dat deze entiteit de Overeenkomst accepteert.
Uw gebruik van de Service
Content op de Service
De content op de Service omvat video's, audio (bijvoorbeeld muziek of ander geluid), beelden, foto's, tekst (zoals commentaren en scripts), branding (waaronder handelsnamen, handelsmerken, servicemerken of logo's), interactieve functies, software, statistische gegevens en overige materialen (gezamenlijk 'Content'). Content kan door onze gebruikers aan de Service worden geleverd en worden gedistribueerd en YouTube is een verlener van hosting services voor dergelijke Content. De persoon of entiteit die de Content aan de Service levert, is verantwoordelijk voor deze Content. Als u Content tegenkomt die volgens u niet aan deze voorwaarden voldoet, bijvoorbeeld omdat de Content in strijd is met de Communityrichtlijnen of de wet, kunt u dit aan ons melden.
Google-accounts en YouTube-kanalen
U kunt delen van de Service, zoals browsen en zoeken naar Content, gebruiken zonder dat u hiervoor een Google-account nodig heeft. Voor bepaalde functies heeft u echter wel een Google-account nodig. Met een Google-account kunt u video's liken, u abonneren op kanalen, uw eigen YouTube-kanaal maken en meer. Bekijk de instructies voor het maken van een Google-account.
Door het maken van een YouTube-kanaal, krijgt u toegang tot extra functionaliteiten zoals: uploaden van video's, reacties plaatsen en afspeellijsten maken. Hier vindt u meer informatie over hoe u uw eigen YouTube-kanaal maakt.
Bescherm uw Google-account door uw wachtwoord vertrouwelijk te houden. Gebruik het wachtwoord van uw Google-account niet in apps van derden. Hier vindt u meer informatie over de beveiliging van uw Google-account. U leest er ook wat u moet doen wanneer u vaststelt dat uw wachtwoord of Google-account onrechtmatig is gebruikt.
Uw informatie
In ons Privacybeleid wordt toegelicht hoe we met uw persoonsgegevens omgaan en hoe we uw privacy beschermen als u de Service gebruikt. De Privacyverklaring voor YouTube Kids biedt aanvullende informatie over onze privacyprocedures die specifiek voor YouTube Kids gelden.
We verwerken alle audio- of audiovisuele content die u naar de Service uploadt in overeenstemming met de Voorwaarden voor gegevensverwerking van YouTube, behalve wanneer u dergelijke content uploadt voor persoonlijke doeleinden of activiteiten binnen uw gezin. Meer informatie.
Rechten en beperkingen
U heeft toegang tot de Service en mag deze gebruiken zoals deze aan u beschikbaar wordt gesteld, mits u zich aan deze Overeenkomst en de wet houdt. U mag Content bekijken of luisteren voor uw persoonlijke, niet-commerciële gebruik. Ook mag u YouTube-video's weergeven via de insluitbare YouTube-speler.
Op het gebruik van de Service zijn bepaalde beperkingen van toepassing. Het volgende is niet toegestaan:
- Onderdelen van de Service of Content openen, reproduceren, downloaden, distribueren, doorgeven, uitzenden, weergeven, verkopen, overdragen of licentiëren, wijzigen, aanpassen of anderszins gebruiken, behalve voor zover (a) u hiervoor specifieke toestemming van de Service heeft verkregen, (b) u hiervoor vooraf schriftelijke toestemming heeft verkregen van YouTube en, indien van toepassing, de respectieve rechthebbenden of (c) zoals toegestaan door toepasselijk recht.
- De Service omzeilen, uitschakelen, voor frauduleuze praktijken gebruiken of anderszins verstoren (of proberen een van deze zaken uit te voeren). Dit geldt ook voor (beveiligings)functies die (a) het kopiëren of ander gebruik van Content voorkomen of verhinderen of (b) het gebruik van de Service of Content beperken.
- De Service openen met behulp van geautomatiseerde middelen (zoals robots, botnets of scrapers), behalve (a) wanneer u een publieke zoekmachine gebruikt in overeenstemming met het YouTube-bestand robots.txt, (b) wanneer u hiervoor vooraf schriftelijke toestemming van YouTube heeft verkregen of (c) zoals toegestaan door toepasselijk recht.
- Informatie verzamelen of gebruiken waarmee een persoon geïdentificeerd kan worden (bijvoorbeeld het verzamelen van gebruikersnamen of gezichten), tenzij hiervoor door die persoon toestemming is gegeven of dit is toegestaan op grond van sectie 3 hierboven.
- De Service gebruiken om ongevraagde promotionele of commerciële content of andere bulkberichten (spam) te distribueren.
- Het veroorzaken van of aanzetten tot onjuiste metingen van echte betrokkenheid van gebruikers bij de Service, waaronder het betalen van personen of het aanbieden van incentives om het aantal weergaven, likes of dislikes van een video te verhogen, het aantal abonnees van een kanaal te verhogen of anderszins de statistische gegevens te manipuleren.
- Processen voor meldingen, markeringen, klachten, geschillen of bezwaren misbruiken, bijvoorbeeld met ongegronde, hinderlijke of onnodige inzendingen.
- Wedstrijden organiseren op of via de Service die niet voldoen aan het beleid en de richtlijnen voor wedstrijden op YouTube.
- De Service gebruiken om Content te bekijken of te beluisteren voor niet-persoonlijk, commercieel gebruik (u mag bijvoorbeeld niet in het openbaar via de Service video's vertonen of muziek streamen).
- De Service gebruiken om (a) advertenties, sponsoring of promoties te verkopen die rond of binnen de Service of Content worden geplaatst anders dan toegestaan volgens het beleid voor advertenties op YouTube (zoals toegestane vormen van productplaatsing), of (b) advertenties, sponsoring of promoties te verkopen op een pagina van een website of app die uitsluitend Content van de Service bevat of waar Content van de Service de voornaamste basis voor dit soort verkopen is (bijvoorbeeld het verkopen van advertenties op een webpagina waar YouTube-video's de enige waardevolle content zijn).
Voorbehoud
Rechten die niet uitdrukkelijk in deze Overeenkomst aan u zijn verleend, blijven voorbehouden aan YouTube of de respectieve rechthebbenden. Dit betekent bijvoorbeeld dat u aan het gebruik van de Service geen intellectuele-eigendomsrechten op door u geopende Content kunt ontlenen (inclusief de branding die in de Service wordt gebruikt of weergegeven).
De Service ontwikkelen, verbeteren en updaten
YouTube wijzigt en verbetert de Service voortdurend. Als onderdeel van deze voortdurende ontwikkeling van onze digitale content en services kunnen we wijzigingen aanbrengen (aan de gehele Service of een deel van de Service), zoals het toevoegen of verwijderen van kenmerken en functiesen het aanbieden van nieuwe of het beëindigen van oude digitale content of services. We kunnen de Service ook om de volgende redenen veranderen:
- Bijblijven met nieuwe technologieën
- in reactie op een toename of afname van het aantal mensen dat een bepaald product, een bepaalde service of functie gebruikt
- in reactie op belangrijke wijzigingen in de licenties en partnerschappen die we met anderen hebben
- misbruik of schade voorkomen
- aanpakken van juridische, regelgevende, veiligheids- of beveiligingsproblemen.
We voeren in het bijzonder soms wettelijk vereiste updates door. Dit zijn wijzigingen die digitale content, services en goederen in overeenstemming houden met de wetgeving. Deze updates van onze digitale content en services voeren we door om veiligheids- of beveiligingsredenen en om ervoor te zorgen dat ze voldoen aan de kwaliteitsnormen die u verwacht, zoals die beschreven zijn in onderstaande Wettelijke garantie. We kunnen automatisch updates installeren die belangrijke veiligheids- of beveiligingsrisico's oplossen. Voor andere updates kunt u kiezen of u deze wilt installeren of niet.
Voordat we een deel van de Service wijzigen of niet langer aanbieden, houden we zorgvuldig rekening met uw belangen als gebruiker, uw redelijke verwachtingen en de mogelijke gevolgen voor uzelf en anderen. Alleen geldige redenen kunnen ertoe leiden dat we de Service (gedeeltelijk) wijzigen of niet langer aanbieden. Als een wijziging een negatieve invloed heeft op uw toegang tot of gebruik van de Service, brengen wij u hiervan via een voorafgaande kennisgeving met een redelijke termijn per e-mail van op de hoogte (met inbegrip van een beschrijving van de wijzigingen, wanneer deze plaatsvinden en uw recht om uw overeenkomst met ons te beëindigen als onze wijzigingen meer dan slechts een geringe negatieve invloed hebben), behalve in urgente situaties, zoals om misbruik of schade te voorkomen, in reactie op wettelijke vereisten of voor de aanpak van problemen met de veiligheid en werking. We bieden u ook de mogelijkheid uw Content te exporteren met Google Takeout, onder voorbehoud van de toepasselijke wetgeving en beleidsregels.
Uw Content en gedrag
Content uploaden
Als u een YouTube-kanaal heeft, kunt u mogelijk Content naar de Service uploaden. U mag uw Content gebruiken ter promotie van uw zakelijke of artistieke onderneming. Als u ervoor kiest Content te uploaden, mag u geen Content bij de Service indienen die niet voldoet aan de vereisten van deze Overeenkomst of de wet. De door u ingediende Content mag bijvoorbeeld geen intellectuele eigendommen van derden (zoals auteursrechtelijk beschermd materiaal) bevatten, tenzij u toestemming van die derden heeft verkregen of anderszins gerechtigd bent deze Content op deze wijze te gebruiken (inclusief door middel van beschikbare uitzonderingen of beperkingen op het auteursrecht of naburige rechten waarin het recht van de Europese Unie voorziet). U bent wettelijk verantwoordelijk voor de Content die u bij de Service indient. We kunnen geautomatiseerde systemen gebruiken om uw Content te analyseren om schendingen en misbruik op te sporen. Hierbij gaat het onder andere om spam, malware en illegale content.
Rechten die u verleent
U behoudt al uw eigendomsrechten op uw Content. Kort gezegd: wat van u is, blijft van u. Zoals hieronder beschreven, moet u echter ook bepaalde rechten verlenen aan YouTube en aan andere gebruikers van de Service.
Licentie aan YouTube
Wanneer u Content aan de Service levert, verleent u YouTube een wereldwijde, niet-exclusieve, royaltyvrije, overdraagbare, sublicentieerbare licentie om die Content te gebruiken (met inbegrip van het recht om die Content te reproduceren, te distribueren, aan te passen, weer te geven en op te voeren) met als doel om de Service uit te voeren, te promoten en te verbeteren.
Licentie aan andere gebruikers
U verleent ook iedere andere gebruiker van de Service een wereldwijde, niet-exclusieve, royaltyvrije licentie om uw Content te openen via de Service en om die Content te gebruiken (met inbegrip van het recht om die Content te reproduceren, te distribueren, aan te passen, weer te geven en op te voeren), maar alleen voor zover dit door een functie van de Service mogelijk wordt gemaakt.
Duur van de licentie
De door u verleende licenties blijven van kracht totdat de Content wordt verwijderd zoals hieronder beschreven. Nadat de Content is verwijderd, worden de licenties beëindigd, tenzij anderszins vereist door de wet, voor de uitvoering van de Service of voor het gebruik van de Content zoals toegestaan voordat u de Content verwijderde. Als u Content verwijdert, is YouTube bijvoorbeeld niet verplicht om (a) Content terug te roepen die door andere gebruikers binnen een beperkte offline weergavefunctie van de Service wordt gebruikt, of (b) kopieën te verwijderen die we redelijkerwijs voor juridische doeleinden moeten bewaren.
Het recht om inkomsten te genereren
U geeft YouTube het recht om inkomsten te genereren met uw Content op de Service. Deze inkomsten kunnen bijvoorbeeld worden gegenereerd door advertenties bij of in Content te laten zien of door gebruikers een tarief in rekening te brengen voor toegang. Deze Overeenkomst geeft u geen recht op enige betaling. Als u recht heeft op betalingen van YouTube op grond van een andere overeenkomst tussen u en YouTube (bijvoorbeeld betalingen in het kader van het YouTube-partnerprogramma, kanaallidmaatschappen of Super Chat), worden deze betalingen vanaf 1 juni 2021 beschouwd als royalty's. Google houdt belastingen in op deze betalingen als dit volgens de wet is vereist.
Verwijderen van uw Content
U kunt op elk gewenst moment uw Content van de Service verwijderen. U heeft ook de mogelijkheid om een kopie van uw Content te maken voordat u deze verwijdert. U moet uw Content verwijderen als u niet langer de rechten bezit die volgens deze voorwaarden worden vereist.
Verwijdering van Content door YouTube
Als wij redelijkerwijs denken dat u Content heeft geplaatst die (1) deze Overeenkomst schendt of (2) schade kan berokkenen aan YouTube, onze gebruikers of derden, behouden we het ons het recht voor om deze Content geheel of gedeeltelijk te verwijderen. We informeren u over de reden van deze actie, tenzij we redelijkerwijs van mening zijn dat we hiermee (a) de wet zouden overtreden, de instructies van een wettelijke handhavingsinstantie zouden negeren of waarmee we anderszins wettelijke aansprakelijkheid zouden riskeren van YouTube of onze Aangesloten entiteiten aansprakelijk zouden kunnen maken, (b) een onderzoek, de integriteit of het functioneren van de Service in gevaar zouden brengen, of (c) andere gebruikers, derden, YouTube of onze Aangesloten entiteiten schade zouden toebrengen. In ons Helpcentrum vindt u meer informatie over het oplossen van problemen met meldingen, handhaving en de bezwaarprocedure.
Waarschuwingen vanwege schending van Communityrichtlijnen
YouTube gebruikt een systeem met 'waarschuwingen' voor Content die de Communityrichtlijnen van YouTube schendt. Iedere waarschuwing bevat verschillende beperkingen en kan ertoe leiden dat uw kanaal permanent van YouTube wordt verwijderd. Op de pagina Waarschuwing vanwege schending van de Communityrichtlijnen vindt u een volledige beschrijving van de gevolgen van een waarschuwing op uw kanaal. Als u vindt dat een waarschuwing ten onrechte is gegeven, kunt u daartegen hier bezwaar maken.
Als u kanaal is beperkt vanwege een waarschuwing, mag u geen ander kanaal gebruiken om deze beperkingen te omzeilen. Als u dit verbod overtreedt, is een wezenlijke schending van deze Overeenkomst en Google behoudt zich het recht voor om uw Google-account of uw toegang tot de Service geheel of gedeeltelijk te beëindigen.
Bescherming van auteursrecht
In het Auteursrechtcentrum van YouTube bieden we informatie om auteursrechthouders te helpen hun intellectuele eigendom online te beheren. Als u van mening bent dat uw auteursrecht in de Service is geschonden, laat ons dat dan alstublieft weten door een schending bij ons te melden.
We reageren op meldingen van vermeende auteursrechtschending in overeenstemming met de procedures die in het Auteursrechtcentrum van YouTube worden beschreven. Hier leest u ook hoe u een waarschuwing vanwege een auteursrechtklacht kunt oplossen. Als de omstandigheden hierom vragen, voorziet het beleid van YouTube in de beëindiging van de toegang tot de Service voor hen die de voorwaarden herhaaldelijk schenden.
Opschorting en beëindiging van accounts
Beëindiging door uzelf
U kunt op elk gewenst moment stoppen met het gebruik van de Service. U kunt ook de Service verwijderen uit uw Google-account, wat inhoudt dat u uw YouTube-kanaal sluit en uw gegevens verwijdert, waarbij u de mogelijkheid heeft om eerst een kopie van uw gegevens te downloaden.
Beëindigingen of opschortingen door YouTube
YouTube behoudt zich het recht voor om uw toegang tot uw Google-account of uw gehele of gedeeltelijke toegang tot de Service op te schorten of te beëindigen als (a) u deze Overeenkomst wezenlijk of herhaaldelijk schendt, (b) we hiertoe verplicht zijn om aan wettelijke vereisten of een rechterlijk bevel te voldoen, of (c) we redelijkerwijs van mening zijn dat er sprake is van gedrag dat leidt tot aansprakelijkheid of schade voor gebruikers, derden, YouTube of onze Aangesloten entiteiten.
Kennisgeving van beëindiging of opschorting
We informeren u over de reden van de beëindiging of opschorting door YouTube, tenzij we redelijkerwijs van mening zijn dat we hiermee (a) de wet zouden overtreden, de instructies van een wettelijke handhavingsinstantie zouden negeren of waarmee we anderszins wettelijke aansprakelijkheid zouden riskeren van YouTube of onze Aangesloten entiteiten, (b) een onderzoek in gevaar zou brengen; (c) de integriteit, het functioneren of de beveiliging van de Service in gevaar zou brengen; of (d) gebruikers, derden, YouTube of onze Aangesloten Entiteiten schade zouden berokkenen.
De gevolgen van het opschorten of beëindigen van accounts
Als uw Google-account wordt beëindigd of de toegang van uw Google-account tot de Service wordt beperkt, kunt u bepaalde aspecten van de Service zonder account blijven gebruiken (bijvoorbeeld alleen video's bekijken) en blijft deze Overeenkomst op dergelijk gebruik van toepassing. Als u van mening bent dat de beëindiging of opschorting onterecht is, kunt u bezwaar maken via dit formulier.
Over de software in onze Service
Downloadbare software
In gevallen dat de Service downloadbare software vereist of bevat (zoals de app YouTube Studio), verleent YouTube u een persoonlijke, wereldwijde, royaltyvrije, niet-overdraagbare en niet-exclusieve licentie om de software te gebruiken die door YouTube aan u wordt verstrekt als onderdeel van de Service, tenzij er voor deze software aanvullende voorwaarden gelden waarbij een licentie wordt verleend. Deze licentie is uitsluitend bedoeld om uw gebruik van de Service zoals deze door YouTube wordt verleend mogelijk te maken, op de wijze die volgens deze Overeenkomst is toegestaan. Het is niet toegestaan om onderdelen van de software te kopiëren, aan te passen, te distribueren, te verkopen, te verhuren of te reverse-engineeren, of om te proberen de broncode van de software te extraheren, tenzij deze beperkingen niet zijn toegestaan volgens de wet of tenzij u schriftelijke toestemming van YouTube heeft verkregen voor deze activiteiten.
Open source
Bepaalde software die in onze Service wordt gebruikt, kan onder een open-sourcelicentie worden aangeboden. Een open-sourcelicentie kan bepalingen bevatten die uitdrukkelijk voorrang hebben op sommige van deze voorwaarden. Als dit het geval is, stellen we de betreffende open-sourcelicentie aan u beschikbaar.
Andere juridische voorwaarden
Wettelijke garantie
Als u een in de EER woonachtige consument bent en u akkoord bent gegaan met onze Servicevoorwaarden, krijgt u op grond van de consumentenwetgeving in de EER een wettelijke garantie die van toepassing is op de digitale content of services die we aan u verstrekken. Op grond van deze garantie zijn wij aansprakelijk voor een eventueel conformiteitsgebrek dat u ontdekt:
-
binnen twee jaar na de eenmalige levering van digitale content of services (zoals de aanschaf van een film)
-
op enig moment tijdens de 'continue' levering van digitale content of services (zoals een betaald abonnement)
Uw nationale wetgeving kan eventueel een nog langere garantie bieden. Uw rechten op grond van deze wettelijke garanties worden niet beperkt door eventuele andere commerciële garanties die wij bieden. Als u een claim wilt indienen op grond van de garantie, neemt u contact met ons op.
Disclaimer
Volgens de wet hebben consumenten bepaalde rechten die niet contractueel kunnen worden uitgesloten of gewijzigd. Niets in deze Overeenkomst is van invloed op de rechten die u als consument heeft. Tenzij dit uitdrukkelijk in deze Overeenkomst wordt vermeld of tenzij dit door de wet wordt vereist (zie de Wettelijke Garantie), doet YouTube geen specifieke beloften over de Service. We doen bijvoorbeeld geen aanvullende beloften over de Content die via de Service wordt geleverd, de specifieke functies van de Service of de nauwkeurigheid, betrouwbaarheid, beschikbaarheid of geschiktheid ervan voor uw behoeften, of de toegankelijkheid of beschikbaarheid van Content die u bij de Service indient.
Beperking van wettelijke aansprakelijkheid
Voor alle gebruikers: Niets in deze Overeenkomst is bedoeld om de aansprakelijkheid van enige partij te beperken of uit te sluiten met betrekking tot overlijden of persoonlijk letsel, fraude, frauduleuze verklaringen of aansprakelijkheid die wettelijk niet kan worden uitgesloten of beperkt.
Voor zover wettelijk toegestaan, zijn YouTube en onze Aangesloten entiteiten niet aansprakelijk voor:
- verliezen die niet door de schending door YouTube of onze Aangesloten entiteiten van deze Overeenkomst zijn veroorzaakt,
- verliezen of schade die ten tijde van het opstellen van deze Overeenkomst tussen u en YouTube niet redelijkerwijs konden worden voorzien als gevolg van een inbreuk door YouTube of onze Aangesloten entiteiten op deze Overeenkomst, of
- door een gebruiker ingediende Content of lasterlijk, aanstootgevend of illegaal gedrag van een gebruiker.
Alleen voor Zakelijke gebruikers: Als u de Service gebruikt voor uw vak, bedrijf, ambacht of beroep (als 'Zakelijke gebruiker'), zijn de volgende beperkingen van aansprakelijkheid ook van toepassing, voor zover toegestaan door toepasselijk recht:
- YouTube en onze Aangesloten entiteiten zijn niet verantwoordelijk voor verlies van winst, opbrengst of gegevens; verlies van mogelijkheden of verwachte besparingen; indirecte of gevolgschade of punitieve schadevergoedingen (in alle gevallen, of deze verliezen nu wel of niet konden worden voorzien); en
- De volledige aansprakelijkheid van YouTube en onze Aangesloten entiteiten voor claims die voortvloeien uit of verband houden met de Service beperkt zich tot (a) het bedrag aan opbrengst dat YouTube aan u heeft betaald voor uw gebruik van de Service gedurende de 12 maanden voorafgaand aan de datum van uw schriftelijke kennisgeving aan YouTube van het schadegeval, en (b) € 500, afhankelijk van welk van beide bedragen hoger is.
Links naar websites van derden
De Service kan links bevatten naar websites van derden en online services die geen eigendom zijn van of niet worden beheerd door YouTube. YouTube heeft geen enkele controle over en aanvaardt geen enkele verantwoordelijkheid voor dergelijke websites en online services. Wanneer u de Service verlaat, raden we u aan om de voorwaarden en het privacybeleid te lezen van elke website en online service van derden die u bezoekt.
Over deze Overeenkomst
Wijzigingen in deze Overeenkomst
We kunnen deze Overeenkomst wijzigen (1) om wijzigingen van onze Service of manier van zakendoen te weergeven, bijvoorbeeld als we nieuwe producten of functies toevoegen of oude verwijderen, (2) voor juridische, regelgevende of beveiligingsredenen, of (3) om misbruik of schade te voorkomen
Als we deze Overeenkomst wezenlijk veranderen, brengen wij u hiervan via een voorafgaande kennisgeving met een redelijke termijn van op de hoogte en geven u de kans om de wijzigingen te bekijken, tenzij (1) we een nieuw product of nieuwe functies lanceren, of (2) in urgente situaties, bijvoorbeeld om voortdurend misbruik te voorkomen of om op wettelijke vereisten te reageren. Als u niet akkoord gaat met de nieuwe voorwaarden, moet u uw geüploade Content verwijderen en uw gebruik van de Service stoppen.
Voortzetting van deze Overeenkomst
Als uw gebruik van de Service wordt beëindigd, blijven de volgende voorwaarden uit deze Overeenkomst op u van toepassing: 'Andere juridische voorwaarden', 'Over deze Overeenkomst' en de licenties die door u zijn verleend in beperkte gevallen die worden beschreven onder 'Duur van de licentie'.
Scheidbaarheid
Als blijkt dat een bepaalde voorwaarde van deze Overeenkomst om wat voor reden dan ook niet kan worden gehandhaafd, heeft dit geen invloed op de andere voorwaarden.
Overdracht
YouTube kan deze Overeenkomst geheel of gedeeltelijk aan een Aangesloten entiteit overdragen of, in het geval dat YouTube wordt verkocht, aan derden.
Geen verklaring van afstand
Als u zich niet aan deze Overeenkomst houdt en we niet onmiddellijk actie ondernemen, betekent dit niet dat we afstand doen van eventuele rechten waarover we beschikken (zoals het recht om op een later tijdstip actie te ondernemen).
Toepasselijk recht
Als u in de Europese Economische Ruimte of Zwitserland woont, is op deze Overeenkomst, en op uw relatie met YouTube op grond van deze Overeenkomst, het recht van het land waar u verblijft van toepassing en kunnen juridische procedures voor uw lokale rechtbanken worden ingeleid.
Instructies van de EER voor herroeping
Als u een in de EER woonachtige consument bent, geeft de consumentenwetgeving in de EER u vanaf 28 mei 2022 het recht om dit contract te herroepen, zoals beschreven in de modelinstructies voor herroeping van de EU, die u hieronder vindt:
Herroepingsrecht
U heeft het recht om binnen een termijn van 14 dagen zonder opgave van redenen de overeenkomst te herroepen.
De herroepingstermijn verstrijkt 14 dagen na de dag van de sluiting van de overeenkomst.
Om het herroepingsrecht uit te oefenen, moet u ons via een ondubbelzinnige verklaring (bijvoorbeeld schriftelijk per post of e-mail) op de hoogte stellen van uw beslissing de overeenkomst te herroepen. U kunt per e-mail contact met ons opnemen via account-withdrawal@google.com; per telefoon op +35 31800832663 (zie hieronder voor landspecifieke telefoonnummers) of schriftelijk op het volgende adres: Google Ireland Limited, Gordon House, Barrow Street, Dublin 4, Ierland. U kunt hiervoor gebruikmaken van het bijgevoegde modelformulier voor herroeping, maar bent hiertoe niet verplicht. U kunt het modelformulier voor herroeping of een andere duidelijk geformuleerde verklaring ook elektronisch invullen en opsturen via onze website (g.co/EEAWithdrawalForm). Als u van deze mogelijkheid gebruikmaakt, zullen wij u onverwijld op een duurzame gegevensdrager (bijvoorbeeld per e-mail) een ontvangstbevestiging van uw herroeping sturen.
Om de herroepingstermijn na te leven volstaat het om uw mededeling betreffende uw uitoefening van het herroepingsrecht te verzenden voordat de herroepingstermijn is verstreken.
Gevolgen van de herroeping
Als u de overeenkomst herroept, ontvangt u alle betalingen die u tot op dat moment heeft gedaan, inclusief leveringskosten (met uitzondering van eventuele extra kosten ten gevolge van uw keuze voor een andere wijze van levering dan de door ons geboden goedkoopste standaard levering) onverwijld en in ieder geval niet later dan 14 dagen nadat wij op de hoogte zijn gesteld van uw beslissing de overeenkomst te herroepen, van ons terug. We betalen u terug met hetzelfde betaalmiddel als waarmee u de oorspronkelijke transactie heeft verricht, tenzij u uitdrukkelijk anderszins heeft ingestemd ;in ieder geval zullen u voor zulke terugbetaling geen kosten in rekening worden gebracht.
Modelformulier voor herroeping
(dit formulier alleen invullen en terugzenden als u de overeenkomst wilt herroepen)
— Aan __Google Ireland Limited, Gordon House, Barrow Street, Dublin 4, Ierland, [account-withdrawal@google.com]__:
— Ik deel u hierbij mede dat ik onze overeenkomst betreffende de verkoop van de volgende goederen/levering van de volgende diensten herroep, __________________________________________
— Besteld op, _____________________________
— Naam consument ,_______________________
— Adres consument, _____________________
— Handtekening van consument (alleen wanneer dit formulier op papier wordt ingediend), ___________________
— Datum _______________
Contact opnemen met Google om deze voorwaarden te herroepen
Land Telefoonnummer
Åland-eiland 0800526683
Oostenrijk 0800-001-180
België 0800-58-142
Bulgarije 0800-14-744
Canarische Eilanden +34912158627
Ceuta & Melilla +34912158627
Tsjechië 800-720-070
Cyprus 800-92-492
Kroatië 0800-787-086
Denemarken 80-400-111
Estland 800-2643
Finland 0800-520-030
Frankrijk 0805-98-03-38
Frans-Guyana 0805980338
Frans-Polynesië +33185149665
Franse Zuidelijke Gebieden +33185149665
Duitsland 0800-627-0502
Griekenland 00800-4920-00536
Gibraltar +442076601216
Guadeloupe 0805980338
Hongarije 06-80-200-148
Ijsland 800-4177
Ierland 1-800-832-663
Italië 800-598-905
Letland 802-05-391
Liechtenstein 0800-566-814
Litouwen 8-800-00-163
Luxemburg 800-40005
Malta 800-62-257
Martinique 0805980338
Mayotte +33185149665
Nederland 0800-360-0010
Nieuw Caledonië +33185149665
Noorwegen 800-620-68
Polen 800-410-575
Portugal 808-203-430
Réunion 0805980338
Roemenië 0800-672-350
St. Barthélemy +33185149665
Sint Maarten +33185149665
St. Pierre & Miquelon +33185149665
Spitsbergen en Jan Mayen 80062425
Slowakije 0800-500-932
Slovenië 080-688-882
Spanje 900-906-451
Zweden 020-012-5241
Vaticaanstad 800599102
Wallis & Futuna +33185149665