Gebruikersvoorwaarden - Nederland
Huidige versie downloaden
Vorige versie downloaden
BELANGRIJKSTE BEPALINGEN
- Deze Gebruikersvoorwaarden zijn van toepassing op alle mobiele applicaties en/of websites van Uber in Nederland.
- Met de App(s) / Website(s) Services kunt u diensten aanvragen bij Externe Dienstverleners of rechtstreeks bij Uber. Deze diensten worden aangeboden of beschikbaar gesteld onder de merken van Uber, waaronder, maar niet beperkt tot, UBER, UBERX en UBER EATS. Raadpleeg deze pagina voor meer informatie.
- Voor Externe Diensten contracteert u rechtstreeks met Externe Dienstverleners en treedt Uber enkel op als agent om u in staat te stellen deze diensten aan te vragen en te ontvangen.
- Voor Uber Diensten moet u mogelijk afzonderlijke voorwaarden accepteren die van toepassing zijn op het gebruik van die diensten.
- Lees deze Gebruikersvoorwaarden goed door. Ze bevatten informatie over de diensten, uw rechten en andere belangrijke informatie.
OVER ONS
Wij zijn Uber B.V., een besloten vennootschap met beperkte aansprakelijkheid gevestigd in Nederland, geregistreerd bij de Kamer van Koophandel van Amsterdam onder het nummer 56317441 en kantoorhoudende aan de Burgerweeshuispad 301, 1076 HR Amsterdam. U kunt contact met ons opnemen via help.uber.com.
DEFINITIES
"Community Richtlijnen" zijn de richtlijnen, die van tijd tot tijd worden bijgewerkt en waarin de verwachtingen van alle gebruikers van de App (s) en/of Website (s) uiteen worden gezet. De nieuwste versie van de Community Richtlijnen is hier beschikbaar.
"Externe Dienstverleners" zijn onafhankelijke derde partijen zoals, maar niet beperkt tot, onafhankelijke transportaanbieders, bezorgpartners, restaurants, logistieke dienstverleners en/of aanbieders van andere mobiliteitsdiensten.
"Externe Diensten" omvatten, maar zijn niet beperkt tot, diensten en goederen op het gebied van transport, levering, logistiek, mobiliteit en de voedings-, levensmiddelen- of retail industrieën, aan u geleverd door onafhankelijke Externe Dienstverleners, zoals, maar niet beperkt tot aan, transport dienstverleners. Deze diensten worden aan u ter beschikking gesteld door het gebruik van de App(s)/Website(s) Services, zoals hieronder gedefinieerd.
“Uber” betekent Uber B.V., of een van haar dochterondernemingen of gelieerde ondernemingen (“wij” of “ons”).
“Uber Merken” betekent de merken van Uber, zoals, maar niet beperkt tot, UBER, UBERX en UBER EATS.
“Uber Diensten” betekent diensten die rechtstreeks door Uber aan u worden geleverd en die mogelijk onderhevig zijn aan afzonderlijke voorwaarden tussen u en ons. Deze kunnen omvatten, maar zijn niet beperkt tot, bezorgdiensten onder het merk UBER EATS en mobiliteitsdiensten onder het UBER-merk.
“Namen, Merken of Werken van Uber” betekent de bedrijfsnamen, logo’s, producten, handelsnamen, merken, dienstmerken, dienstkleding, andere eigendommen of auteursrechten van Uber of haar licentiegever(s).
VOORWAARDEN
1. Overzicht
1.1. Deze voorwaarden hebben betrekking op uw toegang tot en gebruik van de mobiele applicaties en/of websites van Uber (de “Gebruikersvoorwaarden”). U moet de Gebruikersvoorwaarden zorgvuldig lezen en ermee akkoord gaan voordat u de mobiele applicaties en/of websites van Uber opent en gebruikt. Uw instemming met deze Gebruikersvoorwaarden brengt een contractuele relatie tussen u en Uber tot stand. Als u niet akkoord gaat met deze Gebruikersvoorwaarden, mag u de mobiele applicaties en/of websites van Uber niet openen of gebruiken. Deze Gebruikersvoorwaarden vervangen uitdrukkelijk eerdere overeenkomsten of afspraken over de App(s)/Websites Services (zoals hieronder gedefinieerd) tussen u en Uber.
1.2. Deze Gebruikersvoorwaarden zijn van toepassing voor zover ze niet in strijd zijn met andere gebruikersvoorwaarden of aanvullende voorwaarden die specifiek van toepassing zijn op de mobiele applicaties en/of websites van Uber. U wordt gevraagd om afzonderlijk akkoord te gaan met dergelijke voorwaarden.
1.3. Uber treedt op als agent van de Externe Dienstverleners voor Externe Diensten en als de dienstverlener voor Uber Diensten (zie artikel 4 hieronder).
2. De App(s)/Website(s) Services
2.1. De diensten die Uber aanbiedt aan u bestaan uit:
2.1.1. Toegang tot en gebruik van de mobiele applicaties en/of websites van Uber waarmee u Externe Diensten en/of Uber Diensten kunt aanvragen en ontvangen; en
2.1.2. Incassodiensten en betalingsverwerkingsdiensten (inclusief het uitgeven van facturen en ontvangstbewijzen namens Externe Dienstverleners) zodat wij de kosten bij u in rekening kunnen brengen en deze kosten kunnen doorstorten naar Externe Dienstverleners voor Externe Diensten of naar Uber voor Uber Diensten (Uber BV kan gelieerde partijen of derden inschakelen om deze diensten namens haar te leveren) (samen de "App/Website Services").
2.2. Deze Gebruikersvoorwaarden zijn van toepassing op uw gebruik van de App(s)/Website(s) Services in Nederland. Door toegang te krijgen tot en gebruik te maken van de App(s)/Website(s) Services in een ander land, zijn mogelijk voor dat land specifieke voorwaarden van toepassing. U kunt die voorwaarden vinden door op deze pagina te klikken en het land te kiezen van waaruit u toegang wilt tot de Apps/Website(s) Services.
2.3. De mobiele applicaties en/of websites van Uber zullen aan u beschikbaar worden gesteld onder verschillende Uber Merken.
2.4. Tenzij schriftelijk anders is overeengekomen, worden de App(s)/Website(s) Services alleen voor persoonlijk niet-commercieel gebruik aan u beschikbaar gesteld.
2.5. Waar beschikbaar, kunt u Externe Diensten of Uber Diensten aanvragen en ontvangen via de mobiele applicaties en/of websites van Uber.
3. Externe Diensten
3.1. Voor Externe Diensten fungeert Uber als een openbaar kenbaar gemaakte agent tussen u en de Externe Dienstverleners om hen in staat te stellen de Externe Diensten aan u te leveren. Uber zelf biedt geen Externe Diensten aan. Alle Externe Dienstverleners zijn onafhankelijke externe contractanten, geregistreerde bedrijven of andere juridische entiteiten die niet gelieerd zijn aan Uber.
3.2. Wanneer u online bent ingelogd en in de buurt van Externe Dienstverleners die ook zijn ingelogd in de mobiele applicaties en/of websites van Uber, krijgt u informatie in de mobiele applicaties en/of websites van Uber voordat u besluit om een verzoek tot Externe Dienstverlening doen.
3.3. Externe Dienstverleners (voor Externe Diensten) en Uber (voor Uber Diensten) zijn vrij om een verzoek tot dienstverlening te accepteren of te weigeren. Acceptatie van het verzoek wordt aan u meegedeeld namens de Externe Dienstverleners via de mobiele applicaties en/of websites van Uber en zal leiden tot een directe overeenkomst tussen u en de Externe Dienstverlener(s) (voor Externe Diensten) en/of tussen u en Uber (voor Uber Diensten).
3.4. Voor sommige Externe Diensten moet u mogelijk akkoord gaan met afzonderlijke voorwaarden voordat u dergelijke Externe Dienst(en) kunt gebruiken.
3.5. U kan worden gevraagd om de Externe Dienstverlener te beoordelen ten aanzien van de Externe Diensten die u hebt aangevraagd. De Externe Dienstverlener kan u mogelijk ook een beoordeling geven. Externe Dienstverleners zien de rating in de applicaties en/of websites van Uber en deze rating kan invloed hebben op het al dan niet beslissen om Externe Diensten te verlenen aan u. Raadpleeg onze Community Richtlijnen oor meer informatie over ratings.
3.6. De Externe Dienstverlener is verantwoordelijk voor alle verplichtingen die kunnen voortvloeien uit de levering van de Externe Diensten.
4. Uber Diensten
4.1. Bij Uber Diensten fungeert Uber als de dienstverlener. De specifieke voorwaarden voor Uber Diensten worden vastgelegd in aanvullende voorwaarden of in een afzonderlijke overeenkomst.
5. Gebruik maken van de App(s)/Website(s) Services
5.1. De mobiele applicaties en/of websites van Uber kunnen worden gedownload of geopend op de meeste moderne mobiele apparaten met een internetverbinding en die zijn uitgerust met populaire besturingssystemen zoals Android of iOS.
5.2. U bent verantwoordelijk voor het verkrijgen van de netwerktoegang die nodig is om de App(s)/Website(s) Services te gebruiken en u bent verantwoordelijk voor alle tarieven en kosten van uw mobiele netwerkprovider, inclusief gegevensverbruik tijdens het gebruik van de mobiele applicaties en/of websites van Uber. U bent ook verantwoordelijk voor de toegang tot compatibele apparaten en besturingssystemen die nodig zijn om de App(s)/Website(s) Services te gebruiken, inclusief software- of hardware-updates.
5.3. Om de App(s)/Website(s) Services te gebruiken, moet u zich registreren in de mobiele applicaties en/of websites van Uber en een account aanmaken. Op het moment van registratie moet u achttien (18) jaar oud zijn of de meerderjarige leeftijd hebben in het land waar u zich registreert indien dit afwijkt van achttien (18) jaar, tenzij de voorwaarden voor de specifieke Externe Diensten of de Uber Diensten andere leeftijdsvereisten opleggen.
5.4. U moet ons bepaalde persoonlijke gegevens verstrekken om zich te registreren, inclusief uw telefoonnummer en e-mailadres. Om de App(s)/Website(s) Services, Uber Diensten of Externe Diensten te gebruiken, moet u mogelijk ten minste één geldige betaalmethode opgeven (creditcard, betaalpas of een andere geaccepteerde betaalmethode). U moet mogelijk aanvullende informatie, zoals uw woonadres, en documenten verstrekken voordat u bepaalde Uber Diensten of Externe Diensten kunt gebruiken.
5.5. U bent niet verplicht om in te loggen op of gebruik te maken van de mobiele applicaties en/of websites van Uber, en evenmin van de Externe Dienstverleners. Als u ervoor kiest om te stoppen met het gebruik van de mobiele applicaties en/of websites van Uber, kunt u dit doen zonder ons hiervan op de hoogte te stellen.
5.6. We kunnen uw toegang tot en gebruik van de App(s)/Website(s) Services tijdelijk beperken als er een vermoedelijke schending van uw verplichtingen (zie artikel 6 hieronder) of van deze Gebruikersvoorwaarden is en ook wanneer we een klacht ontvangen met betrekking tot fraude. Er kunnen omstandigheden zijn waarin wij u niet van informatie over de klacht kunnen voorzien op het moment dat er een onderzoek loopt (door ons en/of een derde partij zoals de politie).
5.7. Aanbevelingssystemen. Wanneer je de mobiele applicaties en/of websites gebruikt die we ter beschikking stellen onder de verschillende Uber Merken, bieden we je aanbevelingen voor door Uber geleverde Diensten of Diensten van derden (gezamenlijk App(s)/Website(s)) waarvan we denken dat ze relevant en nuttig voor je zullen zijn. Deze aanbevelingen kunnen voor winkels (bijvoorbeeld restaurants), goederen (bijvoorbeeld boodschappen) of transportopties (bijvoorbeeld UBERX, Comfort, Green et cetera) zijn. De aanbevelingen die je ziet, zijn afhankelijk van een aantal factoren, maar dit zijn de belangrijkste:
Uber Eats:
- Eerdere aankopen en zoekgeschiedenis: De aanbevelingen maken gebruik van bestellingen die je in het verleden hebt geplaatst en eventuele interesses die we hieruit kunnen afleiden (bijvoorbeeld bepaalde keukens of restaurants). Als je geen of een beperkte aankoopgeschiedenis hebt, kunnen aanbevelingen in plaats daarvan uit populaire restaurants of artikelen bestaan. Je kunt ook aanbevelingen ontvangen voor restaurants of goederen die je niet hebt gekocht, maar waarin je interesse hebt getoond, bijvoorbeeld door eerdere zoekopdrachten of door erop geklikt te hebben.
- Locatie: Het adres dat je opgeeft (voor bezorgde bestellingen) of je huidige locatie (voor afhaalbestellingen) helpt ons om aanbevelingen te doen voor restaurants of goederen die dichter bij jou in de buurt zijn. Op deze manier kunnen we je totale wachttijd minimaliseren.
- Eerdere ervaring: Feedback die je hebt gegeven over eerdere bestellingen, zoals recensies en/of beoordelingen, is een factor voor de aanbeveling die je ziet. Als je bijvoorbeeld positieve feedback over een bestelling achterlaat, is de kans groter dat we je dit restaurant in de toekomst opnieuw aanbevelen.
- Contextfactoren: Aanbevelingen worden gebaseerd op contextuele factoren, zoals het tijdstip en de dag van de week, omdat deze waarschijnlijk van invloed zijn op de relevantie van restaurants of goederen voor jou. Restaurants die ontbijt serveren, worden, bijvoorbeeld, eerder aan het begin van de dag aan je aanbevolen.
Uber:
- Eerdere aankopen: Je meest gebruikte transportoptie, of transportopties binnen een prijsklasse die vergelijkbaar is met je meest gebruikte transportopties, worden eerder voor toekomstige ritten aan je aanbevolen. Als je geen of een beperkte aankoopgeschiedenis hebt, kunnen aanbevelingen in plaats daarvan uit populaire transportopties bestaan.
- Locatie: We kunnen je aan de hand van je locatie transportopties aanbevelen die het dichtst bij jou in de buurt zijn, op basis van het beschikbare aanbod op het moment van je ritaanvraag. Als de meeste beschikbare transportopties in de buurt van de aangevraagde ophaallocatie bijvoorbeeld Uber Black is, is de kans groter dat we je Uber Black aanbevelen, in plaats van andere transportopties.
- Contextfactoren: De aanbevelingen zijn gebaseerd op contextfactoren, omdat deze waarschijnlijk van invloed zijn op de relevantie van de transportopties. Deze omvatten:
- Dag en tijd van je aanvraag: in combinatie met de locatie (hierboven beschreven), wordt de dag en het tijdstip van je aanvraag gebruikt om transportopties aan te bevelen die, op basis van beschikbaarheid, het dichtst bij je in de buurt zijn op het moment van je aanvraag.
- Verwachte aankomsttijd: transportopties met de kortste verwachte aankomsttijd, in verhouding tot de aangevraagde afzetlocatie, worden eerder aanbevolen dan transportopties met een langere verwachte aankomsttijd.
6. Uw Verplichtingen
6.1. Wanneer u de App(s)/Website(s) Services gebruikt, moet u zich houden aan alle toepasselijke wetten. U mag de App(s)/Website(s) Services alleen gebruiken voor wettelijk toegestane doeleinden en voor andere doeleinden waarvoor ze bestemd zijn zoals vermeld in deze Gebruikersvoorwaarden. U mag de mobiele applicaties en/of websites van Uber niet misbruiken of ons of Externe Leveranciers bedriegen. Raadpleeg onze Community Richtlijnen voor meer informatie over wat van u wordt verwacht.
6.2. U moet nauwkeurige en complete informatie verstrekken wanneer u een account registreert en wanneer u de App(s)/Website(s) Services gebruikt.
6.3. Uw account is strikt persoonlijk. Het kan niet worden gedeeld met derden of gelicentieerd worden aan derden, tenzij dit uitdrukkelijk is toegestaan door Uber. Nadat u een account hebt aangemaakt:
- mag u niet meer dan één account registreren tenzij we dat schriftelijk anders met u overeenkomen;
- mag u derden uw account niet laten gebruiken of uw account overdragen aan een derde;
- moet u uw accountinformatie altijd nauwkeurig, volledig en actueel houden;
- moet u uw inloggegevens te allen tijde vertrouwelijk houden en;
- moet u ons onmiddellijk op de hoogte stellen als u reden hebt om aan te nemen dat iemand anders uw gebruikersnaam of wachtwoord kent of als u vermoedt dat iemand anders uw account gebruikt.
6.4. U bent verantwoordelijk voor het betalen van eventuele vergoedingen of kosten die worden gemaakt als gevolg van de levering van Externe Diensten of Uber Diensten die via uw account worden aangevraagd, zoals hieronder nader wordt beschreven.
6.5. U mag bij het gebruik van de App(s)/Website(s) Services geen overlast, ongemak of materiële schade veroorzaken, noch aan de Externe Dienstverlener, noch aan Uber of enige andere partij.
7. Kosten en betaling
7.1. Kosten voor de App(s)/Website(s) Services
7.1.1. Er worden geen kosten in rekening gebracht voor het gebruik van de App(s)/Website(s) Services. We behouden ons echter het recht voor om gebruikskosten in te voeren, in welk geval u schriftelijk op de hoogte wordt gebracht en de mogelijkheid krijgt om deze Gebruikersvoorwaarden te beëindigen voordat dergelijke kosten worden doorgevoerd. Als u ervoor kiest om deze Gebruikersvoorwaarden te beëindigen, heeft u geen toegang meer tot gebruik van de App(s)/Website(s) Services.
7.1.2. We behouden ons het recht voor om een vergoeding in te voeren voor specifieke functies op de mobiele applicaties en/of websites van Uber. Hierop kunnen afzonderlijke voorwaarden van toepassing zijn.
7.2. Kosten voor Externe Diensten en Uber Diensten
7.2.1. Als u een verzoek indient via de mobiele applicaties en/of websites van Uber, gaat u ermee akkoord dat u de relevante kosten betaalt zoals beschreven in de mobiele applicaties en/of websites van Uber en bent u verantwoordelijk voor eventuele kosten of vergoedingen die aan uw account zijn gekoppeld in overeenstemming met artikel 6.4 hierboven.
7.2.2. Afhankelijk van de gebruikte Uber Diensten of de Externe Diensten, inclusief, maar niet beperkt tot, de locatie, kunnen de kosten worden weergegeven op de mobiele applicaties en/of websites van Uber voordat een verzoek wordt geplaatst. In andere gevallen zijn de kosten afhankelijk van uw gebruik van de Externe Diensten of de Uber Diensten. We kunnen een schatting van deze kosten geven. Houd er rekening mee dat het uiteindelijke bedrag dat bij u in rekening wordt gebracht kan verschillen van de schatting.
7.2.3. Er kunnen aanvullende kosten en/of boetes in rekening worden gebracht door Externe Dienstverleners voor uw gebruik of misbruik van Externe Diensten (zoals reparatie- of schoonmaakkosten) of door Uber voor uw gebruik of misbruik van Uber Diensten.
7.2.4. Voor bepaalde Externe Diensten, zoals UberX, kunt u aan de Externe Dienstverlener lagere kosten verzoeken voor Externe Diensten. Externe Dienstverlener of Uber, indien geautoriseerd door de Externe Dienstverlener, zal dienovereenkomstig reageren op elk verzoek van een Externe Dienstverlener om de kosten voor een bepaalde dienst te wijzigen.
7.2.5. In sommige gevallen, als de Externe Diensten of de Uber Diensten niet kunnen worden uitgevoerd vanwege uw handelingen of inactiviteit (bijvoorbeeld als u niet aanwezig bent op de leveringslocatie om een levering te ontvangen), kunnen alle kosten in rekening worden gebracht.
7.2.6. Zodra de Externe Diensten of de Uber Diensten zijn geleverd, kunnen we u, indien van toepassing, rechtstreeks of namens de Externe Dienstverlener een factuur toezenden. Het factuurbedrag is inclusief BTW, indien van toepassing.
7.3. Algemeen
7.3.1. Raadpleeg de ondersteuningspagina in de mobiele applicaties en/of websites van Uber (zoals deze hulppagina) of relevante pagina's op de website voor meer informatie over specifieke toeslagen, kosten en/of boetes met betrekking tot de betreffende Externe Diensten of door Uber Diensten. Dat kan via onze website (s) voor Rides en Eats.
7.3.2. De kosten kunnen van tijd tot tijd worden gewijzigd in de mobiele applicaties en/of websites van Uber.
7.3.3. De kosten zijn exclusief eventuele fooien. Waar mogelijk, staat het u vrij om fooien te betalen, hetzij op persoonlijke basis, hetzij via de mobiele applicaties en/of websites van Uber. We registreren namens u betaalde fooien via de mobiele applicaties en/of websites van Uber en storten deze door.
7.3.4. Tenzij anders overeengekomen, zijn alle kosten direct verschuldigd nadat een verzoek tot dienstverlening is geplaatst en wordt de betaling door Uber gefaciliteerd met behulp van de gewenste betaalmethode die aan uw account is gekoppeld, waarna Uber u een ontvangstbewijs per e-mail zal sturen. Als uw primaire betaalmethode niet in rekening kan worden gebracht, kan Uber, indien beschikbaar, een secundaire betaalmethode gebruiken. Als uw betaalmethode(n) niet beschikbaar zijn, behouden we ons het recht voor om te blijven proberen de betaling te ontvangen.
7.3.5. De kosten zijn inclusief alle toepasselijke belastingen, inclusief BTW.
8. Annulering
8.1. In sommige gevallen heeft u niet het recht om het verzoek om de Externe Diensten en Uber Diensten te annuleren zodra deze door u zijn geaccepteerd. Voor bepaalde Externe Diensten kan Uber of Externe Dienstverlener u echter toestaan om het verzoek te annuleren, maar er kunnen annuleringskosten in rekening worden gebracht.
8.2. Uber kan verzoeken weigeren en de Externe Diensten of de Uber Diensten annuleren als er redelijke twijfel bestaat over de juistheid of authenticiteit van het verzoek of over de contactgegevens. Ook in dit geval kunnen annuleringskosten in rekening worden gebracht.
8.3. Zie het annuleringsbeleid voor ritten en het annuleringsbeleid voor Uber Eats.
9. Licentie
Afhankelijk van uw naleving van deze Gebruikersvoorwaarden, verlenen wij u een persoonlijke, wereldwijde, niet-exclusieve, niet-overdraagbare, herroepbare, niet-sublicentieerbare licentie voor het installeren en/of gebruiken van de mobiele applicaties en/of websites van Uber op uw apparaat, uitsluitend voor uw gebruik en voor u om toegang te krijgen tot en informatie te gebruiken die beschikbaar is gesteld via de mobiele applicaties en/of websites van Uber. Alle rechten die hierin niet uitdrukkelijk worden verleend, zijn voorbehouden aan Uber en de licentiegevers van Uber.
10. Intellectuele Eigendom
We behouden ons alle rechten voor die niet uitdrukkelijk in deze Gebruikersvoorwaarden worden verleend. Onze App(s)/Website(s) Services, onze apparaten en alle gegevens verzameld via de mobiele applicaties en/of websites van Uber (inclusief alle intellectuele eigendomsrechten in al het voorgaande) zijn en blijven ons eigendom of het eigendom van onze licentiegevers. Het is u verboden (en u mag geen andere partij toestaan om): (a) een deel van de mobiele applicaties en/of websites van de Uber in licentie te geven, in sublicentie te geven, te kopiëren, te wijzigen, te distribueren, te maken, verkopen, door te verkopen, over te dragen of te leasen); (b) gebruik te maken van reverse-engineering of proberen de broncode van de mobiele applicaties en/of websites van Uber te extraheren, behalve voor zover dat wettelijk is toegestaan; (c) programma's of scripts te starten om enig deel van Uber's mobiele applicaties en/of websites of gegevens te scrapen, indexeren, onderzoeken of anderszins van datamining gebruik te maken; (d) Uber-namen, -merken of -werken te gebruiken, weer te geven of te manipuleren voor enig ander doel dan het gebruik van de mobiele applicaties en/of diensten van Uber; (e) (i) bedrijven, (ii) URL's, (iii) domeinnamen, (iv) namen of titels van softwaretoepassingen of (v) profielen van sociale media die Uber-namen, -merken of -werken bevatten, te maken of te registreren of een verwarrend of substantieel vergelijkbaar merk, naam, titel of werk; (f) Uber-namen, -merken of -werken te gebruiken als uw profielfoto of achtergrond voor sociale media; (g) sleutelwoorden te kopen (inclusief, maar niet beperkt tot Google AdWords) die Uber-namen, merken of werken bevatten; of (h) van toepassing zijn te registreren, verwijzen, gebruiken, kopiëren en/of eigendom te claimen in Uber's Namen, Merken of Werken, of in een verwarrende of substantieel vergelijkbare naam, merk, titel of werk, op welke manier dan ook voor welke doeleinden dan ook , alleen of in combinatie met andere letters, leestekens, woorden, symbolen, ontwerpen en/of andere creatieve werken; behalve zoals toegestaan in de hierboven verleende beperkte licentie.
11. Privacy Notice
We verzamelen, gebruiken en openbaren informatie van of over u zoals beschreven in onze Privacy Notice. Aanvullende privacy notices kunnen van toepassing zijn op Uber Diensten of Externe Diensten, inclusief van externe verantwoordelijken.
12. Aansprakelijkheid en Vrijwaring
12.1. U bent aansprakelijk voor eventuele schade die wij lijden als gevolg van uw schending van deze Gebruikersvoorwaarden, uw misbruik van de App(s)/Website(s) Services of uw schending van wetten of rechten van derden. U bent aansprakelijk voor alle activiteiten die via uw account worden uitgevoerd, tenzij dergelijke activiteiten niet door u zijn geautoriseerd en u niet anderszins nalatig bent geweest.
12.2. Om toegang te krijgen tot de App(s)/Website(s) Services, stemt u ermee in om ons en onze functionarissen, directeuren en werknemers schadeloos te stellen (naar onze keuze) en te vrijwaren van en tegen alle claims, aansprakelijkheden, kosten, schadevergoedingen, boetes, sociale zekerheid bijdragen en belastingen die voortvloeien uit of verband houden met een schending van deze Gebruikersvoorwaarden, schending van toepasselijk recht of claims van derden die direct of indirect verband houden met uw gebruik van de Externe Diensten, de Uber Diensten of uw gebruik van de diensten in het algemeen.
13. Disclaimer
We bieden de App(s)/Website(s) Services "as is" en "zoals beschikbaar". De App(s)/Website(s) Services kunnen onderhevig zijn aan beperkingen, vertragingen en/of andere problemen die inherent zijn aan het gebruik van internet en elektronische communicatie en zijn niet gegarandeerd altijd en zonder fouten beschikbaar.
14. Beperking van Aansprakelijkheid
14.1. Niets in deze Gebruikersvoorwaarden beperkt en/of sluit aansprakelijkheid uit die juridisch niet kan worden beperkt of uitgesloten, inclusief aansprakelijkheid voor overlijden of persoonlijk letsel veroorzaakt door ernstige nalatigheid en aansprakelijkheid als gevolg van fraude. Uw rechten als consument worden gehonoreerd onder de toepasselijke wetgeving.
14.2. Wij zijn op grond van deze Gebruikersvoorwaarden niet aansprakelijk voor inclusief maar niet beperkt tot, contractuele aansprakelijkheid, onrechtmatige daad (inclusief nalatigheid, verkeerde voorstelling van zaken), restitutie of anderszins voor een van de volgende zaken die verband houden met het gebruik van de App(s)/Website(s) Services: (i) winstderving; (ii) verlies van verkopen of business; (iii) verlies van overeenkomsten of contracten; (iv) verlies van verwachte besparingen; (v) verlies van gebruik of corruptie van software, gegevens of informatie; (vi) verlies van of schade aan goodwill en (vii) indirecte schade of gevolgschade.
14.3. Wij zijn niet aansprakelijk voor:
- schade of verliezen die voortvloeien uit een transactie tussen u en een Externe Dienstverlener; of
- de beschikbaarheid en nauwkeurigheid van de inhoud, producten of diensten van de Externe Dienstverlener.
14.4. Wij zijn niet aansprakelijk voor vertragingen of storingen in de prestaties als gevolg van oorzaken buiten onze (redelijkerwijs te nemen) controle.
14.5. Onze totale aansprakelijkheid jegens u voor het gebruik van de mobiele applicaties en/of websites van Uber (en niet met betrekking tot andere regelingen tussen ons waarvoor de aansprakelijkheidsregelingen worden geregeld door een afzonderlijke overeenkomst) zal niet meer bedragen dan vijfhonderd euro (500 euro).
14.6. Voor zover wettelijk toegestaan geven wij geen garanties en wijzen wij alle aansprakelijkheid van de hand voor enig handelen of nalaten door u of door derden.
15. Beëindiging
15.1. Het staat u te allen tijde vrij om de App(s)/Website(s) Services (indien beschikbaar) te gebruiken en u kunt deze Gebruikersvoorwaarden en de App(s)/Website(s) Services beëindigen door uw account te sluiten.
15.2. We kunnen deze Gebruikersvoorwaarden en uw toegang tot de App(s)/Website(s) Services met onmiddellijke ingang beëindigen als we concluderen dat er een schending door u is van deze Gebruikersvoorwaarden of enige andere overeenkomst tussen u en Uber bij het leveren van Uber Diensten.
15.3. Uber kan, naar eigen goeddunken, deze Gebruikersvoorwaarden op elk gewenst moment beëindigen of de App(s)/Website(s) Services beëindigen door u vooraf schriftelijk op de hoogte te stellen.
15.4. Als we de kosten niet in rekening kunnen brengen via de betaalmethode van uw voorkeur, kunnen we uw toegang tot de mobiele applicaties en/of websites van Uber opschorten of uw account verwijderen totdat de betaling is uitgevoerd.
15.5. Bij beëindiging moet u onmiddellijk alle openstaande bedragen betalen die u aan derden of Uber verschuldigd bent. Dergelijke kosten blijven van kracht na beëindiging en we behouden ons alle rechten voor om de betaling na beëindiging te innen.
16. Algemeen
16.1. Uber kan deze Gebruikersvoorwaarden van tijd tot tijd wijzigen. Wij zullen u binnen een redelijke termijn op de hoogte brengen van wijzigingen. U bent gebonden aan dergelijke wijzigingen na kennisgeving aan u in de mobiele applicaties en/of websites van Uber en/of per e-mail. Als u niet akkoord gaat met deze wijzigingen, staat het u vrij om uw account te sluiten in overeenstemming met artikel 15.1.
16.2. De ongeldigheid van enige bepaling in deze Gebruikersvoorwaarden heeft geen invloed op de geldigheid en afdwingbaarheid van de overige bepalingen van deze Gebruikersvoorwaarden. Alle ongeldige, illegale of niet-afdwingbare bepalingen worden buiten beschouwing gehouden.
16.3. We kunnen deze Gebruikersvoorwaarden of daaruit voortvloeiende rechten of verplichtingen geheel of gedeeltelijk overdragen zonder uw voorafgaande toestemming, op voorwaarde dat dit niet leidt tot een vermindering van de rechten waarop u krachtens deze Gebruikersvoorwaarden of op wettelijke basis recht heeft. U mag deze Gebruikersvoorwaarden of daaruit voortvloeiende rechten of verplichtingen niet geheel of gedeeltelijk overdragen, aangezien uw gebruik van de mobiele applicaties en/of websites van Uber persoonlijk is, tenzij anders overeengekomen.
16.4. Deze Gebruikersvoorwaarden vormen de volledige overeenkomst met u, samen met eventuele aanvullende overeenkomsten met betrekking tot het aanbieden van App(s)/Website(s) Services, en vervangen alle eerdere overeenkomsten met betrekking tot uw toegang tot en gebruik van de App(s)/Website(s) Services.
16.5. Mogelijk moet u aanvullende voorwaarden accepteren voor toegang tot of gebruik van de App(s)/Website(s) Services. Als er een conflict is tussen deze Gebruikersvoorwaarden en de afzonderlijke overeenkomst, heeft deze laatste voorrang, tenzij anders vermeld in de afzonderlijke overeenkomst.
16.6. Er staan geen derde begunstigden in deze Gebruikersvoorwaarden, behalve zoals voorzien in deze Gebruikersvoorwaarden.
17. Content rapporteren.
Als je een UBER EATS-gebruiker bent, kun je alle content die wordt weergegeven in de mobiele app en/of op de website van UBER EATS waarvan je vermoedt dat deze illegaal is, rapporteren via het speciale webformulier dat toegankelijk is via Uber Help. We stellen je zo snel mogelijk schriftelijk op de hoogte van de ontvangst van je melding en de beslissing die we hebben genomen. Als je een klacht wilt indienen met betrekking tot de beslissing, kun je rechtstreeks op de schriftelijke kennisgeving van het besluit, die we met je delen via Uber Help, reageren.
18. Proces geschillenbeslechting
Uber kan aan gebruikers die als consument optreden een bemiddelingsproces voor consumentengeschillen met betrekking tot de App(s)/Website(s) Services of deze Gebruikersvoorwaarden ter beschikking stellen met het oog op een minnelijke oplossing. In aanmerking komende consumenten kunnen ook klachten over de Uber Diensten of deze Gebruikersvoorwaarden indienen bij het online geschillenbeslechtingsplatform van de Europese Commissie dat hier toegankelijk is krachtens de Verordening (EU) nr. 524/2013 van 21 mei 2013. Uber is niet verplicht om een online platform voor geschillenbeslechting te gebruiken om consumentengeschillen op te lossen.
19. Toepasselijk recht en jurisdictie
Deze Gebruikersvoorwaarden worden exclusief beheerst door en geïnterpreteerd in overeenstemming met Nederlands recht met uitzondering van de regels (als u in de EU woont) die zien op wettelijke voorschriften voor consumentenbescherming in uw land die voordeliger zijn voor u, in welk geval die bepalingen van toepassing kunnen zijn. Het Verdrag van Wenen inzake de internationale verkoop van goederen van 1980 (CISG) is niet van toepassing. U kunt een gerechtelijke procedure met betrekking tot de Uber Diensten aanhangig maken bij een bevoegde Nederlandse rechtbank. Als u in de EU woont, kunt u ook een gerechtelijke procedure met betrekking tot de Uber Diensten aanhangig maken bij de bevoegde rechtbank van het land waar u woont. Als u in de EU woont, kunnen we alleen gerechtelijke stappen tegen u ondernemen in het land waar u woont, tenzij u handelt in de uitoefening van beroep of bedrijf, in welk geval u akkoord gaat met de exclusieve jurisdictie van de Nederlandse rechtbank bij geschillen.
Door deze Gebruikersvoorwaarden te accepteren, gaat u ermee akkoord gebonden te zijn aan deze Gebruikersvoorwaarden.
Select your preferred language
About